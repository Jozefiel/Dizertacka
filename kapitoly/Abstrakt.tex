
\chapter*{Abstrakt} \label{kap:Abstrakt}

Predložená dizertačná práca prináša návrh multi-kamerového snímacieho systému na podporu diagnostiky vybraných respiračných ochorení. Vizuálny systém je založený na hĺbkových kamerách (RGB-D) s princípom merania doby letu (ToF). Práca prináša návrh typu, počtu a usporiadania obrazových senzorov, tiež návrh základných algoritmov pre kalibrovanie kamier a snímanie 3D scén. V práci je uvedená metodika na filtrovanie a opravu získaných mračien bodov (modelov) a tiež na detekciu kľúčových bodov na ľudskej hlave. Cieľom navrhovaného systému je vytvoriť nástroj na automatizovanú diagnostiku obštrukčného spánkového apnoe (OSA) v oblasti detského lekárstva.
